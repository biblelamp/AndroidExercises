Králova umíněnost s tragickými důsledky

David poručil Joábovi a předákům lidu: „Jděte, spočítejte Izraele od Beer-šeby až k Danu a podejte mi zprávu, chci znát jejich počet“. Byla to zlá věc i v očích Božích, proto Bůh Izraele ranil. (1Pa 21,2 a 7)

Dávid má za sebou viacero veľkých víťazstiev nad nepriateľmi. Naposledy porazil Filištíncov, a to na ich strane bojovali silní mužovia – obri. Zrejme takto narástlo Dávidove sebavedomie a satan to hneď aj využil. Chvíľu sa nebojovalo, bol pokoj, a Boží ľud stratil ostražitosť. Vtedy povstal satan proti Izraelu a podnietil kráľa Dávida, aby urobil sčítanie ľudu. Dávidov zámer bol zistiť, koľko má vo svojom ľude boja schopných mužov. Tak bude vedieť, či si môže dovoliť viesť vojny s okolitými národmi. A to vlastne znamenalo, že sa začal viac spoliehať na svoju mocnú armádu, ako na Hospodina, ktorý sa pri ňom toľko krát dokázal ako veľký a mocný Boh. Joáb – verný Dávidov služobník – protestuje, Dávidov zámer sa mu nepáči. Vníma to ako neposlušnosť až neveru voči Pánu Bohu. Ale Dávid trvá na svojom. Božie slovo hodnotí tento Dávidov čin ako jeho zlyhanie. Podľahol pokušeniu satana.
Dajme si veľký pozor na to, aby sme sa neuspokojili s tým, že sme Božími deťmi, a aby sa nedvihlo naše sebavedomie a neprestali sme byť ostražitými. Božie slovo nás skrze apoštola Petra varuje: „Buďte striezliví, bdejte! Váš protivník diabol obchádza ako revúci lev, hľadajúc, koho by zožral, zoprite sa mu, pevní vo viere...“ 1Pt 5,8 Apoštol Peter vedel, o čom hovorí. On sám podľahol pokušeniu satana – tri krát zaprel svojho Pána. Aj dnes budeš vystavený rôznym pokušeniam zo strany satana – pros Pána, aby ti dal silu a múdrosť, aby si z týchto pokušení vyšiel víťazne a aby nezničili, nepodlomili tvoju vieru.

Stanislav Baláž (Žatec)