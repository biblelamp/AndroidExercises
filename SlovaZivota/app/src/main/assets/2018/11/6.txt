Svatba Beránkova

A uslyšel jsem jakoby hlas velikého zástupu a jakoby zvuk mnohých vod a jakoby zvuk silných hromů: „Haleluja, ujal se kralování Pán, náš Bůh, ten Všemohoucí. Radujme se a jásejme a vzdávejme mu slávu, protože přišla svatba Beránkova a jeho žena se připravila; a bylo jí dáno, aby si oblékla zářivě čistý kment.“ Tím kmentem jsou spravedlivé činy svatých. (Zj 19,6–8; ČSP)

Svatba blízkých lidí je vždy radostnou událostí, samozřejmě pokud byla volba učiněna pod Božím vedením. Pro ženicha a nevěstu, pokud žili v čistotě, je to dlouho očekávaný okamžik, který následně změní a promění celý jejich život. Na druhou stranu, pokud svatba má jiné cíle než radostné sebe darování druhému, pak i přes vynikající svatební stůl má za následek jen zármutek.
V dnešním textu potkáváme nevěstu, která zřejmě chce sama sebe darovat z lásky svému ženichu. Víme to, protože byla k svatbě připravena. Tato příprava ji stála hodně času a námahy. Její zářivý oblek totiž není přímý výsledek Beránkovi oběti, ale jde o její spravedlivé činy.
Jednat spravedlivě ve světě, kde ještě vládne satan, není vůbec jednoduché. Vždycky nás to něco stojí. Nemáme ale jinou možnost než žít svatým životem, což je viditelný způsob sebe darování Tomu, koho milujeme a na jeho příchod se těšíme.
Na druhou stranu se zdá, že je pro nás budoucí svatba spíše něco nechtěného. Rozumíme, že do toho musíme jít, ale dnes na to raději nemyslíme. Z toho, jak pozoruji svou přípravu, to vypadá spíše na sňatek z rozumu než z lásky. Chceme si to tady užít, Babylon je pro nás stále lákavým místem, a byli bychom velmi smutní, kdybychom ho ztratili.
Pane, Ty víš, že rádi přijímáme Tvé dary, ale dále žijeme sobeckým životem. Dej, abychom začali konat spravedlivé činy svatých.

Oleg Gricyk (Praha – Církev XXI. století)