Lidská zatvrzelost odmítá pokání

A přesto se ostatní lidé, kteří v těch pohromách nezahynuli, neodvrátili od výtvorů svých rukou; nepřestali se klanět démonům a modlám ze zlata, stříbra, mědi, kamene i dřeva, které jsou slepé, hluché a nemohou se pohybovat; neodvrátili se od svých vražd ani čarování, necudností ani krádeží. (Zj 9,20–21)

V poslední knize Bible, v Zjevení Janově, jsou oddíly, které jsou pro nás jedny z největších výzev z celé Bible. Člověk čte, studuje, přemýšlí, a musí znovu promýšlet tuto závěrečnou knihu Bible. Usilovně přemýšlíme nad tím, jaký význam má tato kniha, i když pravděpodobně nedosáhneme plné jistoty, že chápeme správně. Devátá kapitola knihy je jedním z těch z nejobtížnějších oddílů. Obsahuje velmi těžká slova a předpovědi zkázy. Přes všechny nesnáze v pochopení je to Boží slovo a my musíme přijít na to, kam nás vede a jaký význam má pro nás.
Alespoň tomu můžeme rozumět, že nás s tísnivou naléhavostí volá, obzvlášť ve verších 20 a 21, k tomu, co průběžně hlásá celé Boží slovo: Čiň pokání / Věř / Obrať se. Přijmi Pána jako mistra a vládce celého svého života, speciálně tvého vlastního života.
Co se zde otevírá čtenářově srdci a mysli je, abychom se učili a praktikovali Boží způsoby v tomto zvláštním světě. To je dozajista těžký úkol, ale díky Bohu se nám dostává velkého povzbuzení: „všechno mohu v Kristu, který mi dává sílu!“ Ano, samozřejmě že můžeme, protože nepatříme sami sobě.
Základní volání všech evangelií je: pozvi Krista do svého srdce a on tě pozve do toho svého. Jde zde o vzájemné působení mezi jednotlivcem a Pánem. A doveď záležitost ještě o krok dále. Podle knihy Filipským 2 Ježíš celý svůj život dal nám. Na oplátku požaduje od nás odvrácení (pokání) od našich falešných věr a chování. Aby bylo ve vás to, co je v Kristu, jak píše apoštol Pavel. Vezměte si to k srdci a žijte podle toho.
Je po tobě požadováno nové uspořádání tvého života. Pokání! Není to nutně jednoduchá věc, ale je základní pro to, aby tvůj život pokračoval cele v Bohu a abys byl vysvobozen od ohrožení ze Zjevení 9.

Robert Dvorak (Československá baptistická konvence v USA a Kanadě)