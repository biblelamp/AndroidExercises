Boží přebývání uprostřed lidí

A uslyšel jsem mocný hlas z trůnu, který řekl: „Hle, Boží stánek s lidmi; bude přebývat s nimi a oni budou jeho lid, a sám Bůh bude s nimi [a bude jejich Bohem]. A [Bůh] setře každou slzu z jejich očí. A smrti již nebude, ani žalu ani křiku ani bolesti již nebude, [neboť] první věci pominuly.“ (Zj 21,3–4; ČSP)

Kdysi dávno Bůh stvořil zvláštní tvory. Materiál, který k tomu použil, nebyl nijak velkolepý, byl to pouhý prach ze země. Na pozadí všeho ostatního, co bylo stvořeno, tento druh v ničem moc nevynikal. Měl však jednu zvláštnost. Byl totiž nositelem Božího obrazu a podoby. Byl postaven nad celé stvoření, aby vykonával božskou funkci panování. Můžeme říct, že Bůh začal sdílet svoji božskost (podělil se o ni) s něčím, co Bohem není. Bohu se zalíbilo stvořit něco, co by bylo jako On.
To stvoření bylo natolik dokonalé, že klidně mohlo dobrovolně popřít svou důstojnost, a místo toho, aby se přibližovalo k Bohu, se mohlo vrátit do prachu země. I přesto, že to stále zní neuvěřitelně, se nositel Božího obrazu Boha opravdu zřekl a vyvolil si návrat do zemského prachu. Poté, co tak učinil, byl návrat do Boží přítomnosti nerealizovatelný. Od té doby se staly jistou součástí života slzy, žal, křik, bolest a smrt. Bůh se pro ně stal jen metaforu někoho, o kom se lze jen přít.
Je neuvěřitelné, že přes to všechno Bůh nezavrhl svůj prvotní plán: „přebývat s lidmi a být jejich Bohem“. Je chvályhodné, že tyto věci jednou pominou a Bůh sám vybuduje svůj stánek s námi, dosud ve vzpouře žijícími lidmi.
Chvála tobě Pane, že přes všechny překážky, které ti stavíme do cesty, ty přesto stále chceš být s námi.

Oleg Gricyk (Praha – Církev XXI. století)