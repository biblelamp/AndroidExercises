Ježíš – světlo všem národům

Nuže, on praví: „Málo na tom, abys jako můj služebník obnovil Jákobovy kmeny a přivedl nazpět ty, kdo z Izraele přežili. Světlem národů proto činím tě, aby má spása obsáhla celý svět.“ (Iz 49,6; B21)

Kniha Izajáš ve 49. kapitole popisuje Božího služebníka (Iz 49,3). Je jím Mesiáš, Pán Ježíš Kristus. Ve verši 6 vidíme, že má být Spasitelem, který obnoví izraelský národ. Vidíme také, že bude Spasitelem celého světa a světlem pronárodů (Iz 49,6). Ježíš nepřišel, jen aby zachránil Izrael. Bůh zaslíbil Abrahamovi, že v něm „dojdou požehnání všechny čeledi země“ (Gn 12,3). Ježíš tento slib naplňuje, skrze Něj nabízí Bůh spásu všem lidem. Přišel, aby spasil hříšníky „ze všech kmenů, národů, jazyků a ras“ (Zj 5,9). Písmo učí, že spása není vyhrazena jen jednomu národu, ale nabízí ji všem lidem zadarmo (J 3,16). Ježíš nám přikazuje: „jděte ke všem národům a získávejte mi učedníky“ (Mt 28,19). Ve 13. kapitole Skutků Pavel a Barnabáš kázali v Antiochii. Pavel v každém městě kázal evangelium nejprve Židům, ti v Antiochii ho ale odmítli, a tak je začal kázat pohanům. Ve Skutcích 13,27 citoval Izajáše 49,6, aby dokázal, že Boží plán spasení není jen pro Židy. Když to pohané uslyšeli, „radovali se a velebili Slovo Páně“ (Sk 13,48). Jak reaguješ na Boží zprávu v Izajáši 49,6 ty? Chválíš Boha jako pohané v Antiochii? Měli bychom Boha chválit za to, že poslal Spasitele pro všechny lidi, nejen pro Židy. Spasení je pro každého, kdo vloží celou svojí důvěru jen v Ježíše a Jeho vykupitelské dílo na kříži.

Joshua Richert (Kroměříž)