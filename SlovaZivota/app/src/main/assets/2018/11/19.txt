Doufejte v Hospodina, On je dárce požehnání

Vy, kdo se bojíte Hospodina, doufejte v Hospodina, je vám pomocí a štítem. Hospodin na nás pamatuje, on nám žehná: žehná domu Izraele, žehná domu Áronovu, žehná těm, kteří se bojí Hospodina, jak malým, tak velkým. (Ž 115,11–13)

V tomto žalmu v je 11. verši psáno: „Vy, kdo sobojíte Hospodina, doufejte v Hospodina“, On je dárcem požehnání. Chci se zastavit nejdříve u bázně. Bázeň před Hospodinem je jedním z biblických pojmů. S bázní se setkáváme od prvních až do posledních kapitol Bible. V knize Přísloví 1,7 čteme: „Bázeň Hospodinova je počátek moudrosti“. Šťastný je ten, kdo se bojí Hospodina, protože toho Hospodin vyučuje a pomáhá mu rozhodovat se, volit správnou cestu. A v tom je přece životní moudrost. V tom je umění žít správně, krásně a užitečně. Hospodin také zjevuje svá tajemství těm, kteří se Ho bojí. Ale nebojme se trochy toho utrpení, strastí a domnělého neštěstí, které nás potkává, protože i drobná, i velká trápení mají svůj cíl a své poslání. A to pro náš vnitřní vývoj a pro náš růst ve spoléhání se na Boha. Dále je psáno, že je nám pomocí a štítem. Na nás pamatuje a nám žehná. Kdyby se náš život odvíjel přesně tak, jak bychom my chtěli, byli bychom duchovně chudá, slabá a sobecká stvoření. Jak často je trápení pro nás také požehnáním. Na závěr si přečtěme žalm 128. Kdo se bojí Hospodina, bude prožívat Boží požehnání i ve své rodině, sboru a ovoce jeho práce bude požehnáno. Doufej v Hospodina. On žehná těm, kteří se Ho bojí. Jak malým, tak velkým.

Oldřich Pospíšil (Aš)