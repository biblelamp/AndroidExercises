Pocta vykupiteli Ježíši Kristu

A zpívali novou píseň: „Jsi hoden přijmout tu knihu a rozlomit její pečetě, protože jsi byl obětován, svou krví jsi Bohu vykoupil lidi ze všech kmenů, jazyků, národů a ras a učinil je královským kněžstvem našeho Boha; a ujmou se vlády nad zemí.“ (Zj 5,9–10)

Jako misionářka jsem v Africe viděla, jak se kmeny Sidama, Wolaita, Kambata, Amhara z Etiopie, Kasena, Builsa, Nankani z Ghany (abych jmenovala alespoň některé) stávají součástí velké rodiny, která bude stát před trůnem a bude uctívat Beránka spolu se mnou a s vámi. Mám velikou radost, když vidím zástupy lidí z každého kmene, etnika a jazyka, jak společně uctívají zabitého Beránka.
Rozechvívá to moje srdce. A ještě mnohem více jsem nadšená z důvodu, kvůli kterému byli vykoupeni. Ten důvod vidíme v písni, kterou zpívají. Představte si ty nádherné noty, orchestr v pozadí, hlasy harmonicky zpívající, produkující tak inspirativní představení, vzdávající čest a slávu Beránkovi.
Na začátku této kapitoly Jan pláče, protože se nenašel nikdo, kdo by mohl otevřít knihu. Ale zde ve verších 9 a 10 vidíme toho, který je hoden svitek otevřít. Povšimněte si slov písně, která uschopňují Beránka k otevření svitku. „Jsi hoden přijmout tu knihu a rozlomit její pečetě, protože jsi byl obětován.“ To je hodnota, která ho zmocňuje svitek otevřít. Beránek byl obětován, byl zneuctěn a odmítnut. Ale nyní se zjevuje pravá hodnota tohoto aktu ve slovech písně. „Obětován, svou krví jsi Bohu vykoupil lidi ze všech kmenů, jazyků, národů a ras a učinil je královským kněžstvem našeho Boha; a ujmou se vlády nad zemí.“
Jaká může být naše reakce na tak mocný skutek? Kdy jste naposledy poděkovali Ježíši za své spasení? Padněme na kolena a uctívejme Ho v bázni a úžasu. Pojďme to učinit hned teď!

Ruby Mikulencak (Československá baptistická konvence v USA a Kanadě)
