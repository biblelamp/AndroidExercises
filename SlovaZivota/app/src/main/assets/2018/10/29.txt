Nebeská odměna věrným

Již nebudou hladovět ani žíznit, ani slunce nebo jiný žár jim neublíží. (Zj 7,16)

Žila a pracovala jsem v Ghaně vzápadní Africe více než 20 let. Každý rok, předtím než přišly deště, jsme museli vydržet horké, vlhké období. Výjimečné nebyly teploty 41 či 42 stupňů Celsia každý den v období, které se zdálo být dlouhé jako rok. Ve skutečnosti to byly každý rok jen asi 2–3 měsíce. Ale jak na nás slunce pražilo a parno se zdálo být nesnesitelné, ani jsme si už nedovedli představit, že přijde déšť.
Jaká to byla úleva, když se nebe zatáhlo, začal vát vítr a přišel osvěžující déšť. Stala se naprostá metamorfóza. Všechno se změnilo, lidé měli více energie, byli nadšení abyli připraveni pustit se do další zemědělské sezony. Bylo to jako vzácná odměna za to, že jsme vydrželi několik posledních měsíců v tom ubíjejícím parnu a velmi horkých dnech.
A proto velmi dobře rozumím tomuto verši, nebeské odměně těm, kteří vytrvají. Přestože všichni věrní křesťané si zaslouží naši pozornost a respekt, jsou velmi často přehlíženi. Ale tento verš přináší naději všem těm, kteří zůstávají věrni Bohu. Naše cesta do nebe vede skrze mnohé zkoušky, ale ty nás nikdy neoddělí od Boží lásky, pokud jim to nedovolíme.
My všichni máme trápení, prolili jsme mnoho slz kvůli hříchu a utrpení; ale Bůh sám nám setře každou slzu. Na zemi nám jeho přítomnost a přízeň umožňuje stát pevně a věrně sNím kráčet.
V nebi dostaneme velikou odměnu, budeme s Bohem a uvidíme Ježíše takového, jaký je. Jeho dotek bude skutečný a Jeho přítomnost nám ukáže, jak konečně žít achovat se jako Ježíš. Jak říká Jan (J 3), „uvidíme Ho takového, jaký je.“ Co více bychom si mohli přát než vidět Ježíše tváří tvář! Neustávejte, drazí věrní služebníci, brzy vás vaše cesta potéto rozpálené zemi dovede až do Jeho přítomnosti.

Ruby Mikulencak (Československá baptistická konvence v USA a Kanadě)

