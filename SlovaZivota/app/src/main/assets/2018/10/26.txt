Pocta Stvořiteli veškerenstva

Jsi hoden, Pane a Bože náš, přijmout slávu, čest i moc, neboť ty jsi stvořil všechno a tvou vůlí všechno povstalo a jest. (Zj 4,11)

Novozákonní kniha Zjevení před nás rozprostírá tolik obrazů moci a majestátnosti našeho Pána. Nic není tak úžasné jako to, co vidíme v prvních čtyřech kapitolách knihy Zjevení se všemi jeho výjevy a zvuky obklopujícími Boží trůn. Pomysleme na to, že jednoho dne uvidíme plnost toho všeho na vlastní oči – barvy a světla, křišťálové moře a „živé bytosti“, bělostná roucha, zlaté koruny, planoucí pochodně, prudké blesky; na vlastní uši uslyšíme nevyslovitelné ozvěny hromu a hlasité radostné písně zpívané koslavě Krále králů. Nic ztoho, co zažíváme vnašem současném životě, nebude stím srovnatelné. Přesto je podstatou Zjevení 4, abychom pochopili myšlenku toho, co nás čeká, zvláště jak bude probíhat uctívání našeho Pána Boha ve chvíli, kdy veškeré stvoření dosáhne svého cíle. Budeme mít účast na Stvořitelově korunovaci, kdy vše bude položeno pod jeho nohy a „každé koleno se skloní a každý jazyk vyzná, že Ježíš je Pán!“ (Fp 2,10–11)
Ve sboru v Bradentonu na Floridě, kde sloužím jako pastotr, začínáme každou neděli bohoslužbu zpěvem písně:
„Ty jsi hoden, jsi hoden, jsi hoden, Pane,
přijmout slávu, slávu a čest, slávu, čest a moc.
Neboť jsi stvořil, všechno jsi stvořil; stvořil jsi všechno.
Vše je stvořeno ktvému potěšení. Jsi hoden, Pane.“
Ještě stále se nám ta píseň neomrzela. Opravdu, to očekávání nás buduje, protože víme, že tohle je jen nácvik toho, co nás jednoho dne zaplaví, když „čtyři živé bytosti“ převezmou vedení hudby. Poté celé stvoření bude vědět, že je čas dojít vykoupení adokonalosti. (To samé platí pro nás, kdo jsme součástí tohoto příběhu a písně.)
Hlas popsaný ve Zjevení 4,1 jednoduše jako „první hlas“, volá v tomto oddílu Jana, „Pojď sem; ukážu ti, co se musí stát.“ My, prostí lidé žijící o mnoho staletí později, možná ještě nejsme na stejné vlně jako Jan, ale naléhavým hlasem Ducha svatého jsme pobízeni k pohybu ve správném směru. Neslyšíte ty náznaky nespočetného zástupu zpívajícího „hudbu sfér“? Není zde alespoň odraz světla zářícího na okraji horizontu oddělujícího nebe a zemi?
„Pojďte ke mně,“ zve nás Bůh.
„Jsme na cestě, Pane,“ odpovídáme.

Robert Dvorak (Československá baptistická konvence v USA a Kanadě)

